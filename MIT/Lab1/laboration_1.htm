<html><head>


<meta http-equiv="Content-Type" content="text/html; charset=ISO-8859-1">
<title>Laboration 1</title>
<link rel="stylesheet" type="text/css" href="laboration_1_files/formatering.html">
</head><body>

<h1>
Laboration 1</h1>
	<h2>Algoritmer &#8211; problemlösning i ord </h2>
	
<div id="containter">
	<div id="intro">
		<div id="start">
		
			<h3>Syfte:</h3>			
				<p>Syftet med denna inledande laboration är att lära känna utvecklingsmiljön och få 
				en ökad förståelse för hur algoritmer läses och skrivs. </p>
		
			<h3>Upplägg:</h3>
				<p>Laborationen förutsätter att du hämtat och installerat utvecklingsmiljön. 
				Dessutom bör du satt dig in i litteraturen gällande algoritmer och det mest 
				grundläggande gällande programmeringen.<br>
				Laborationen är uppdelad i två delar. Den första delen syftar till att sätta sig 
				in i de teoretiska delarna, den andra delen är praktiskt orienterad. </p>
				
			<h3>Redovisning:</h3>
				<p>Sammanställ dina svar i en laborationsrapport. Via WebCT ska du skicka in 
				rapporten samt de källkoder du skapar i del 2 av laborationen.</p>
		</div>


<div id="instruktioner">
	<h2>Del 1:</h2>

		<ol class="delAlgoritm" type="A">
			<li>Algoritm är ett fundamentalt begrepp inom datavetenskapen. Vad är en algoritm 
				och vad är skillnaden mellan en algoritm och ett program? Varför måste vi skriva 
				algoritmer? </li>
			<li>Vad innebär begreppet stegvis förfining (stepwise refinement eller 
				top-down design)? </li>
		</ol>		
		 
		
		 
		
	<p><img src="laboration_1_files/knot.html" border="0" height="18" width="582"></p>
	<p>&nbsp;</p>
		 
		
		 
		
	<h2>Del 2:</h2>
		<p>Nedan följer ett antal algoritmer. Din uppgift är att implementera algoritmerna 
		till körbara program. </p>
		
		<ol class="delAlgoritm" type="A">
			<li>Utgå från följande algoritm:<br>
		
				<ol class="algoritm">
					<li>Be användaren ange ett heltal </li>
					<li>Be användaren ange ytterligare ett heltal </li>
					<li>Addera talen </li>
					<li>Redovisa summan på skärmen </li>
				</ol>
				
				<p class="kursiv">Vad behövs det för att lösa detta? </p>
				<p>Användaren ombeds att ange två heltal... det innebär att två heltalsvariabler 
				behövs och måste deklareras.<br>
				Addera talen talar om att vi ska beräkna en summa av talen. Resultatet av denna 
				summering måste kunna lagras vilket innebär att vi behöver ytterligare en 
				heltalsvariabel. <br>
				Vi vill addera talen med varandra vilket innebär att vi måste använda oss av 
				operatorn + och tilldela vår summavariabel värdet efter denna addition. <br>
				Avslutningsvis ska resultatet redovisas på skärmen. </p>

				<p>Tips! Tänk alltid på användarvänligheten när du skriver program. Skriv 
				tydliga instruktioner till användaren så att han/hon vet vad som ska hända och 
				vad som förväntas ska anges i inmatningstillfällen. Var även tydlig när 
				resultaten presenteras. Skriv inte enbart ut ett tal utan förtydliga med text så 
				att det blir tydligt vad resultatet handlar om.<br>
				<br><br></p>
			</li>
			<li>Utgå från följande algoritm:<br>
		
				<ol class="algoritm">
					<li>Fråga efter användarens ålder</li>
					<li>Mata in ålder</li>
					<li>Skriv ut åldern till skärmen</li>
				</ol>
			</li>
			<li>Utgå från följande algoritm:<br>
		
				<ol class="algoritm">
					<li>Initiera heltalsvariabeln rabatt till 5.</li>
					<li>Skriv till skärmen &#8221;Din köpesumma minskas med rabatten&#8221;.</li>
					<li>Fråga användaren efter hur mycket användaren handlat för.<br>
					Uppmana att ange ett tal över 10.</li>
					<li>Beräkna hur mycket användaren ska betala sedan rabatten är dragen.</li>
					<li>Presentera på skärmen hur mycket rabatten är på.</li>
					<li>Presentera på skärmen hur mycket kunden ska betala. </li>
				</ol>
			</li>
			<li>Utgå från följande algoritm:<br>
		
				<ol class="algoritm">
					<li>Fråga användaren efter längden på en rektangel</li>
					<li>Fråga användaren efter bredden rektangeln</li>
					<li>Beräkna arean, dvs. längd * bredd</li>
					<li>Redovisa resultatet till skärmen </li>
				</ol>
				<br>
				<p>Tänk på att: längden på en rektangels sida inte nödvändigtvis behöver vara ett heltal. </p>
			</li>


</ol></div>
	</div>
</div>

</body></html>