<html><head>


<meta http-equiv="Content-Type" content="text/html; charset=ISO-8859-1">
<title>Laboration 2</title>
<link rel="stylesheet" type="text/css" href="laboration_2_files/formatering.html">
</head><body>

<h1>
Laboration 2</h1>
	<h2>Aritmetik - räkna med Java </h2>
	
<div id="containter">
	<div id="intro">
		<div id="start">
		
			<h3>Syfte:</h3>			
				<p>Syftet med denna laboration är att ytterligare bekanta dig med utvecklingsmiljön. Du kommer även att införskaffa
				kunskaper i hur du jobbar med aritmetik i Java. Dessutom fås en ökad förståelse för hur program läses och skrivs. </p>
		
			<h3>Upplägg:</h3>
				<p>Laborationen förutsätter att du satt dig in i litteraturen gällande grunder i programmering. Främst gäller det 
				aritmetik i denna laboration.<br>
				Laborationen är uppdelad i två delar. Den första delen syftar till att sätta sig 
				in i de teoretiska delarna, den andra delen är praktiskt orienterad. </p>
				
			<h3>Redovisning:</h3>
				<p>Sammanställ dina svar i en laborationsrapport. Via WebCT ska du skicka in 
				rapporten samt de källkoder du skapar i del 2 av laborationen.</p>
		</div>


<div id="instruktioner">
	<h2>Del 1:</h2>

		<ol class="delAlgoritm" type="A">
			<li>Java är Plattformsoberoende. Vad innebär det?</li>
			<li>Du möter direkt filtilläggen .java och .class när du 
			programmerar i Java. Vad är det för filer och hur förhåller de sig 
			till varandra?</li>
			<li>Vad är en variabel?</li>
			<li>Vad är en datatyp? Ge exempel på tre olika datatyper.</li>
			<li>Vad är det för skillnad på att deklarera och att initiera?</li>
		</ol>		
		 
		
		 
		
	<p><img src="laboration_2_files/knot.html" border="0" height="18" width="582"></p>
	<p>&nbsp;</p>
		 
		
		 
		
	<h2>Del 2:</h2>
		<p>Hur gör man när man går från problem till lösning? Tänk dig följande 
		problem:</p>
	<p class="litenkursiv">Fråga användaren efter två heltal. Beräkna summan och presentera detta på 
	skärmen</p>
	<p class="kursiv">Vad behövs det för att lösa detta? </p>
	<p>Användaren ombeds att ange två heltal... det innebär att två heltalsvariabler 
				behövs och måste deklareras.<br>Beräkna summan talar om att vi 
	ska addera talen. Resultatet av denna 
				summering måste kunna lagras vilket innebär att vi behöver ytterligare en 
				heltalsvariabel. <br>Vi vill addera talen med varandra vilket innebär att vi måste använda oss av 
				operatorn + och tilldela vår summavariabel värdet efter denna addition. 
	<br>Avslutningsvis ska resultatet redovisas på skärmen. </p>
	<p>Skriva en algoritm över hur du tänker lösa problemet! Använd sedan din 
	algoritm och implementera dina tankegångar.</p>
	<p>Tips! Tänk alltid på användarvänligheten när du skriver program. Skriv 
				tydliga instruktioner till användaren så att han/hon vet vad som ska hända och 
				vad som förväntas ska anges i inmatningstillfällen. Var även tydlig när 
				resultaten presenteras. Skriv inte enbart ut ett tal utan förtydliga med text så 
				att det blir tydligt vad resultatet handlar om.<br></p>
		<p>&nbsp;</p>
	<p><b>Problemet som du ska lösa i denna uppgift är följande </b> </p>
		
		<p>&nbsp;</p>
	<blockquote>
		<p>Skriv ett program som skulle kunna användas 
			av en butik för att räkna ut hur mycket en kund ska få tillbaka i 
			olika valörer. <b>Använd / och %</b> för att dela upp i hundralappar, 
			femtiolappar o.s.v. </p>
		<p><font face="Verdana">Exempel: </font></p>
		<pre><font face="Verdana">	Summa :  351
	Betalade: 500

	Tillbaka:     149 kronor</font></pre>
		<pre><font face="Verdana">	Hundralappar: 1
	Femtiolappar: 0
	Tjugor         : 2
	Tior            : 0
	Femmor       : 1
	Enkronor      : 4</font></pre>
	</blockquote>
	<p><br></p>
		
		<p><br></p>
	<p>Du behöver inte göra en lösning som klarar decimaltal. 
			</p>


</div>
	</div>
</div>

</body></html>